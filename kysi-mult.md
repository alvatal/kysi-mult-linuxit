---
layout: page
title: Estobuntu
---

Julgustamaks sind oma arvutikasutamis-vajaduste üle järele mõtlema, oleme
kuulutanud septembrikuu <b>opsüsteemi vahetamise kuuks</b>.
Soovitame sulle küll siiralt Linuxit, kuid tahame,
et sa teaks alustavate Linuxi-kasutajate levinumaid probleeme.

* Linux pole Windows. Kõike ei saa üks ühele Windowsist üle kanda ja uute
  liigutuste sisseharjutamine vajalike asjade tegemiseks võib võtta sõltuvalt
  inimese loovuse määrast mõned päevad kuni nädalad.
* Linuxi jaoks pole kõiki Windowsi programme ja mänge. Võid olla sunnitud
  kasutama mõnda enda jaoks uut programmi, ent mõnede Windowsi
  mängude mängimisest tuleb üldse loobuda.
* Linuxiga tekkivate probleemide lahendamine võib nõuda probleemist aru saamist
  ning juhendite järgi lahendamist. Alati pole võimalik pöörduda tehnilise toe
  poole, kes asja lihtsalt raha eest korda teeb.

<img style="float:left;padding-right:2em; padding-bottom: 1em;" src="/assets/img/kysi-mult-linuxit-halo.png"/>

Sageli piisab probleemi lahendamiseks paarist selgitavast lausest. Mõnikord on aga vaja asjad üksipulgi ette näidata.
Et tunneksid end Linuxi kasutusele­võtmisel kindlamini,
levitame “[**Küsi minult Linuxit**](http://www.facebook.com/pages/Küsi-minult-Linuxit/168955989845890)” embleemi.
Kui märkad seda mõne oma sõbra või tuttava leheküljel, siis tea, et ta on andnud
lubaduse sind mistahes Linuxi-probleemidega aidata. Ära hoia end tagasi, küsi julgelt!

Kui tahaksid Linuxit proovida, siis on meil sulle ka [mõned konkreetsemad juhtnöörid](juhised.html).

