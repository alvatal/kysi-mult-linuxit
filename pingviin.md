---
layout: page
title: Pingviin
---

Lihtsustatult võib öelda, et Linux on arvuti opsüsteemi tuum. Opsüsteem
tervikuna on aga arvuti tarkvaraliseks mootoriks, see juhib suhtlust arvutis
olevate moodulite ja arvuti külge ühendatud seadmete vahel. Opsüsteem määrab ka
selle, kuidas paigaldatakse ja kasutatakse arvutis laia­tarbe­tarkvara,
nt kontoritarkvara, mänge jm. Opsüsteemi paigaldamine arvutisse on opsüsteemi
kirjutamine arvuti püsiandmekandjale nii, et seda saab arvutis alati kasutada.


<a href="http://et.wikipedia.org/wiki/Linux" style="float:left; border:none;"><img src="/assets/img/NewTux.png" border="0"></a>

Linux on vaba tarkvara — samamoodi nagu ka nt Mozilla Firefox,
OpenOffice.org jt. Vaba tarkvaraga on seotud oma mõtteviis, mille tuumaks on
idee tarkvara vabast levikust ja kasutajate õigusest seda vabalt täiendada — ning
täiendatud versioone omakorda vabalt edasi levitada. See mõtteviis pärineb juba
valgustusajast, mil entsüklopedistid lähtusid ideest, et teadmised peavad kuuluma
ühiskonnale. Kuigi paljud Linuxi-kasutajad jagavad neid ideid, ei eelda Linuxi
kasutamine, et oled tulihingeline vaba tarkvara ideaalide pooldaja. Sa võid seda
kasutada ka ainult sellepärast, et see on tasuta, turvaline ja komplektne, ning
saadaval eestikeelsena.

Oled leidnud endast sügavama huvi Linuxi ja vaba tarkvara vastu?
Siis pead rännakut jätkama omal käel. Alustuseks on meil siiski pakkuda
[hulk viiteid veebikülgedele](lingid.html), mis otsinguid pisut lihtsustada võiks.
